<!DOCTYPE html>
<html lang="en">
<head>
  <meta charset="UTF-8">
  <title>Title</title>
  <link rel="stylesheet" href="../style.css">
</head>
<body id="main-container">
<div class="grid-container">

  <header id="top-menu" class="grid-item">

    <img src="../resources/LoL_icon.webp" alt="LoL icon" class="flex-item">

    <div id="text-container" class="flex-item">
      <div id="moving-text">
        Witam na moim blogu!
      </div>
    </div>

  </header>

  <a href="../index.html" class="grid-item">
    <img id="character-img" alt="image" src="../resources/kaisa.jpg">
  </a>

  <aside id="aside_menu" class="grid-item">
    <ul>
      <li>
        <a href="../builds-and-runes-view/builds-and-runes.html">Builds and Runes</a>
      </li>
      <li>
        <a href="../lore-view/lore.html">Lore</a>
      </li>
      <li>
        <a href="../mach-history-view/match-history.html">My match history</a>
      </li>
      <li>
        <a href="../forum-view/forum-view.html">Forum</a>
      </li>
    </ul>
  </aside>

  <article id="article-intro" class="grid-item">
    <p>
    Być może najbardziej nadzwyczajną rzeczą dotyczącą Kai’Sy, nieustraszonej łowczyni z Pustki, jest jej zwyczajny
    początek. Nie wywodzi się ona z plemiennych wojowników, hartowanych pokoleniami bitew, nie została również
    przyzwana z odległych ziem, by walczyć z niewyobrażalnym zagrożeniem czającym się pod Shurimą. Była jedynie zwykłą
    dziewczyną, urodzoną w kochającej rodzinie, która nazywała bezlitosne południowe pustynie swoim domem. Właśnie tam
    spędzała dni na zabawach z przyjaciółmi, a noce na marzeniu o swoim miejscu w świecie.
    </p>

    <p>
    Kiedy miała dziesięć lat, jej przeznaczenie miało odmienić się na zawsze. Gdyby była starsza, być może zauważyłaby
    więcej niezwykłych zjawisk w osadach — każdego dnia jej matka błagała ją, by została w domu, w obawie przed
    nieznajomymi pałętającymi się po świecie, którzy żądali ofiary dla mrocznych mocy w głębi. Kaisa i jej przyjaciele
    nie dawali temu wiary, aż pewnego wieczora natknęli się na zagrodę ofiarnych kóz kupionych od koczowniczych pasterzy.
    Nożem otrzymanym od ojca z okazji ósmych urodzin, dziewczyna przecięła liny i uwolniła zwierzęta, które pobiegły do
    pobliskiego kanionu. Miał to być niegroźny żart, dopóki nie wydarzyło się coś niewyobrażalnego. Ziemia zaczęła się
    trząść, błyski światła przecinały niebo, a dzieci uciekały w obawie o swoje życie.
    </p>

    <p>
    Pustka została obudzona. Wielki wyłom rozciął skały i pochłonął osadę Kaisy oraz wszystkich jej mieszkańców,
    pozostawiając za sobą tylko piasek przebity czarnymi jak noc poskręcanymi kolumnami.
    </p>

    <p>
    Kiedy Kaisa odzyskała przytomność, była już głęboko pod ziemią. Przepełniał ją paraliżujący strach, ale wciąż
    istniała nadzieja — słyszała stłumione jęki innych ofiar katastrofy. Nieustannie nawoływali siebie nawzajem,
    powtarzając swoje imiona jedno za drugim niczym mantrę. Niestety trzeciego dnia pozostał tylko jej głos. Jej
    rodzina i przyjaciele odeszli. Była sama w ciemności.
    </p>

    <p>
    Kiedy już wszystko wydawało się stracone, zobaczyła światło. Podążyła za nim w dół.
    </p>

    <p>
    Po drodze znajdowała jakieś marne zapasy. Pośród zgliszczy leżały bukłaki z wodą i gnijące brzoskwinie — dzięki nim
    przynajmniej nie głodowała. Lecz ostatecznie głód Kaisy ponownie ustąpił miejsca strachowi. Znalazła się w ogromnej
    jaskini, rozświetlonej fioletowym blaskiem nie z tego świata i zauważyła, że nie była tam sama.
    </p>

    <p>
    Pełzające stworzenia kłębiły się w oddali. Pierwsze, które przyszło po Kaisę, było nie większe niż ona sama.
    Obydwiema rękami złapała za nóż i była gotowa bronić się przed napastnikiem. Potworne pusklę przygwoździło ją do
    ziemi, ale ona pchnęła ostrze prosto w jego bijące serce. Razem sturlali się głębiej w otchłań.
    </p>

    <p>
    Stworzenie wydawało się być martwe, ale jego nienaturalna skóra przyczepiła się do jej ramienia. Ciemna skorupa
    mrowiła skórę, ale w dotyku była twarda jak stal. Kaisa złamała nóż w ataku paniki, próbując zrzucić skorupę.
    Jednakże, kiedy przyszły większe potwory, użyła jej jako tarczy i uciekła.
    </p>

    <p>
    Niedługo potem zrozumiała, że skorupa zaczęła stawać się jej częścią. Jej codzienne próby przetrwania trwały przez
    lata, a druga skóra rosła wraz z nią — tak samo jak jej determinacja.
    </p>

    <p>
    Teraz miała coś więcej niż nadzieję, miała plan. Walczyć z werwą. Przeżyć. Odnaleźć drogę powrotną.
    </p>

    <p>
    Była odmieniona — z przerażonej dziewczyny stała się nieustraszoną ocalałą; z ofiary — drapieżniczką. Przez prawie
    dekadę żyła pomiędzy dwoma światami, próbując utrzymać je z dala od siebie. Pustka chciała pożreć nie tylko
    porozrzucane wioski na terenie Shurimy, ale też całą Runeterrę. Kaisa nie chciała na to pozwolić.
    </p>

    <p>
    Choć zabiła wiele stworzeń z Pustki, była w stanie zrozumieć, że wielu ludzi, których chroni, ją również postrzega
    jako potwora. Jej imię zaczęło stawać się legendą, echem starożytnych potworności skazanej na zgubę Icathii.
    </p>

    <p>
    Nie nazywała się już Kaisa… ale Kai’Sa.
    </p>
  </article>

</div>
</body>
</html>